---
id: "tere"
title: "Tere"
---

_Minu nimi on Riho Kadastik ja mul on olnud suur au ning rõõm arendada õunakasvatust Saaremaal viimased kakskümmend aastat._

See ettevõtmine on olnud minu jaoks tõeliselt hariv ja rahuldust pakkuv. Olen olnud edukas ettevõtja mitmes valdkonnas, kuid olen alati armastanud looduses olemist ja elamist kooskõlas loodusega.

Õunaistanduse rajamine on olnud minu jaoks eneseteostuse võimalus ning unistuse elluviimine.

Suurt saaki kandev õunaaed on pika perspektiiviga ettevõtmine. Alustasin Kadastiku Õunaaia rajamist enam kui 20 aastat tagasi nullist. Tänaseks on tegemist täisküpsuses aedade ja tugeva ettevõttega, kus peamised investeeringud on minu poolt juba tehtud.

Nüüd olen jõudnud oma elus etappi, kus soovin võtta aja maha ja nautida väljateenitud puhkust. Seetõttu olen otsustanud müüa kogu Kadastiku Õunaaia kompleksi ühtse tervikuna.
Olen aktiivne kohaliku kogukonna liige ja alati võimalusel kaasa löönud ja toetanud kohalikke ettevõtmisi. Mind tuntakse kui tegusat inimest, kelle peale võib loota. Planeerin ka edaspidi jääda sellesse piirkonda elama ja toimetama. Oleksin rõõmus nähes enda loodud aedade edasist edenemist.

Kompleks hõlmab kinnistuid, kus asuvad kaks suurt õunaaeda, nende juurde kuuluvaid rajatisi, vajalikku tehnikat, kaasaegset hoidlat ning kaasaegset elamut Tehumardil, Saaremaa tuntud rannapiirkonnas.
Kogu kompleksi olen üles ehitanud ja hoidnud hoole ja armastusega, õunaaedu olen viimase 7 aasta jooksul sihikindlat uuendanud, seda põhjusel, et tagada turustamise seisukohalt parim sordivalik. Võin öelda, et aiad on alles jõudmas enda saagikuse täie potentsiaalini.
Uuel omanikul jääb võimalus kaaluda, kas ta soovib planeerida mingeid uuendusi või jätkata senisel kursil.

Pakun sulle kogu kompleksi ja äritegevust “võtmed kätte” lahendusena, sealhulgas annan ka turustuskanalid ja kontaktid müügiga kaasa.
Olen kindel, et see ettevõte võib pakkuda inspiratsiooni ja kasvuvõimalusi uuele omanikule, kes soovib edasi viia Kadastiku Õunaaia senist edulugu.
