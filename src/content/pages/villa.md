---
title: "Villa Tehumardi külas"
---

Et uus omanik ei peaks muret tundma elukoha pärast Saaremaal, olen otsustanud pakkumisesse lisada ka suurepärase modernse elamu, mis ootab avasüli uut pererahvast. Villa asub suurel männimetsaga kaetud kinnistul. Enda õuelt saab kõhu mustikaid täis süüa ja seenekorvidki täis korjata. Sind ümbritseb metsavaikus ja värske mereõhk Tehumardi küla serval. Mererand on kiviviske kaugusel. Parajalt kaugel, et ette võtta väike jalgrattasõit või jalutuskäik. Salme alevik on just nii lähedal, et lapsed saaksid kooli jalgrattaga, samas parajalt kaugel, et nautida privaatsust ja rahu.
Hoolitsetud õueala kutsub veetma pere ja sõpradega aega terrassil, mängima lastega murul või kuulama vihmasabinat avaras katusealuses grillinurgas.

Elamu valmis 2008. aastal ja on varustatud tänapäevaste mugavustega. Küttesüsteemina on kasutusel maasoojuspump, mis tagab energiatõhusa ja ühtlase kütte igal aastaajal. Värske joogiveega varustab rajatud puurkaev ning kanalisatsioon on lahendatud lokaalselt.

- Elamu asukoht on Tehumardi külas, Tehumardi õunaaia vahetus läheduses.
- Kinnistu suurus on 2,3 ha, mis on kaetud kauni männimetsaga. Mets on marja- ja seenerikas. Mereni on ca 1,5 km. Lähedal asub Kuressaare-Läätsa kergliiklustee, mis viib ka 3 km kaugusel asuvasse Salme alevikku, kus asuvad kauplus, kool, lasteaed, raamatukogu, piirkonna kultuurikeskus, perearstikeskus, veterinaaripunkt, jpm.
- Hoone on avar ja mugavustega 1-korruseline elamu, selles on 4 tuba ja köök. Lisaks on majas olema saun, vanniga vannituba, lõunapoolsel küljel kaunis ja avar katusealune terrass, lisaks olemas ka auto varjualune ja kuur.
- Õuealal on veel maakelder, avar katusealune grillimisala (25 m2) ja hooldatud iluaed.
