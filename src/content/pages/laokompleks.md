---
title: "Laokompleks"
---

Aiandusettevõtet on võimatu ette kujutada ilma hoidlata. Kadastiku Õunaaia ladu Salme aleviku servas sai ehitatud koheselt kui aed hakkas andma suuremaid saake ning endine hoidla Nasva külas ei mahutanud enam vajalikku. Alates nullist laokompleksi kavandades oli võimalik arvesse võtta kõiki õunakasvatuse vajadusi. Siin on olemas suured hoiukambrid, mille temperatuuri saab reguleerida ja kus õunad säilivad kvaliteetsena kuni müügiperioodi lõpuni varakevadel – see anab meile turul suure eelise võrreldes nende tootjatega, kellel head hoiustamisvõimalused puuduvad.

Et enda toodangut tõhusamalt turustada, oleme aja jooksul pidevalt arendanud pakendamise võimalusi ja lisanud erinevaid pakendite variante. Nii saame enda ilusaid õunu pakkuda kliendile poes nii lahtisena, pakendatuna nägusasse kotti või hoopis kaunilt väikekandikule pakituna. Kõiges aitavad meid seadmed, millesse olen järjekindlalt investeerinud.
Laokompleksis asuv sorteerimisliin aitab nii õunte müügiks ettevalmistamisel kui ka võimaldab õunad konteineritest eelsorteerida kastidesse vastavalt kvaliteediklassidele. Nii on õunu edasi lihtne pakendada või täita tellimusi, mis sisaldavad vaid kindla kvaliteediklassiga õunu. Loomulikult on ka kõik vajalikud kastid ja tarvikud sinu jaoks olemas.
Laokompleksi oluliseks osaks on ka suur varjualune, milles hoiustada hooajavälisel perioodil tühjasid õunakonteinereid. Konteinerite varu on piisav, et mahutada ka suured tulevased saagid.

- Laokompleksi asukoht on Salme alevikus, Viiase tee 26, Kuressaare-Sõrve maantee vahetus läheduses, väga hea ligipääsuga kõvakattega teelt.
- Kinnistu suurus 0,48ha
- Laokompleks sisaldab avarat asfaltkattega parklat, tootmishoonet ja suurt varjualust
- Tootmishoones netopinnaga 480m2 on 4 jahekambrit õunte hoiustamiseks vajalikul temperatuuril ning võimalik on tulevikus rajada veel üks lisakamber. Üks väike kamber on võimalik kohandada sügavkülmakambriks.
- Lisaks asub tootmishoones veel õunte sorteerimise ja pakendamise ruum ning kontor + töötajate riietusruum, duširuum, wc.
- Pakkumisesse kuuluvad ka õunte sorteerimisliin, väikepakendisse pakendamise masin ning kõik vajaminevad väiketarvikud – kaalud, etiketikaal, etiketiprinterid jm.
