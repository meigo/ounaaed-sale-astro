---
title: "Tehumardi õunaaed"
---

Tehumardi õunaaed on rajatud 2011. aastal eesmärgiga laiendada istutusalasid ja samuti, et suurendada nende õunasortide osakaalu, mis on klientide poolt eriti armastatud ja nõutud. Selle aia õunapuud on valitud keskmisekasvulised ning annavad hektari kohta väga suuri saake. Aeda ümbritsevad ühest küljest puhtad rohumaad, rahu ning vaikus, teiselt poolt aga männimets ja selle taga linnulennul meri. Aed on väga hea ligipääsuga Tehumardi külateelt.

- Asukoht Tehumardi külas.
- Territoorium on ühe kinnistu piires, mille pindala kokku on 4,8ha, sealjuures on õunapuude istutusalaga kaetud 3,8 ha, ülejäänud maa on kasutuses muudeks vajalikeks rajatisteks – kuur, kasvuhoone, tee, parkla, tiik.
- Aed on rajatud madaltiheda istutusena. Tehumardi aia õunapuud on peamiselt keskmisekasvulistel pookealustel ja on istutatud kasutades skeemi 4,5 x 2m
- Aeda on viimaste aastate jooksul täiendatud ka poolmadalakasvuliste õunapuudega (sort´Ligol´)
- Aias on tilkkastmissüsteem, mis võimaldab vajaduse tekkides kastmist põuaperioodidel.
- Garaaž/kuur
- Kilekattega kütteta kaarkasvuhoone
- Väike aiamaja (ei ole kasutatav aastaringselt)
- Aias kasvab kokku 4 õunasorti, nende hulgas kollane väikeseviljaline väga saagikas 'Salla', sügis- ja talvesordid 'Auksis', 'Liivi Kuldrenett' ja 'Ligol.
- Õunapuuaed on piiratud kõrge võrkaiaga, et takistada metsloomade sattumist aeda.
